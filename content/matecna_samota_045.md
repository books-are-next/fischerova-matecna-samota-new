---
title: ''
contentType: prose
---

>   

>   

Vracet se třicet let

> rok co rok  
> na totéž místo

> S tím dávno mrtvým  
> jsme přijížděli autobusem  
> do vyprahlé krajiny za tmy  
> pod nebem světlým  
> jako do Betléma

> tolik hvězd na dotek  
> černé pinie borovice  
> a cypřiše

> Nic se nemění  
> S přáteli autem  
> přijíždíme dřív

> Já do té tmy vyprahlé krajiny  
> pod světlým nebem s mrtvými  
> černou pinií borovicí  
> a cypřiši
