---
title: ''
hiddenTitle: true
contentType: poetry
---

>   

>   

_Josefu Hiršalovi_

Všechno začalo nevinně

> Na cestě jsem zvedla ze země  
> větvičku kaštanu

> Ve váze doma vypučela  
> Vyrostl mi z ní bledý  
> ztopořený stvol s květy

> Sílí a krade mi  
> pokojné představy a sny  
> Nikdy jsem neměla nic  
> s kaštany

> Barborka rozkvétá cudně  
> a míří k svatbě  
> v bílém

> Ale tohle?

> Pak v noci  
> mě milují krásné dívky  
> které jsou vlastně  
> chlapci

_Petru Borkovcovi_
